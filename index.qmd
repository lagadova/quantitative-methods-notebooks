# Setup {.unnumbered}

::: callout-note
## Website URL

[{{< var url >}}]({{< var url >}}){style="font-size:2em"}

![](figures/qr_code.png)
:::

::: {.alert .alert-info}
Използването на софтуер за решаването на оптимизационни задачи не е включено в програмата на настоящия курс. За тези от вас, които проявяват любопитство и желаят да възпроизведат в собствена среда решенията на задачите, които ще разглеждаме по време на курса, предлагаме следните инструкции за инсталиране на необходимия софтуер.
:::

## Git

Got something else now

``` plaintext
{{< var github >}}
```

Можете да инсталирате Git от <https://git-scm.com/downloads>. Изберете версията, която отговаря на операционната ви система и следвайте инструкциите. Оставете настройките по подразбиране, освен ако не знаете какво точно искате да направите.

## Visual Studio Code

Една от възможностите за работа с Python е Visual Studio Code (VSC), безплатна интегрирана среда за разработка (IDE) от Microsoft с множество разширения за различни езици и технологии. Можете да инсталирате VSC от <https://code.visualstudio.com/>. Изберете версията, която отговаря на операционната ви система и следвайте инструкциите.

## Клониране на хранилището на курса

Отворете VSC и натиснете `Ctrl+Shift+P`. Търсете "Git: Clone" и натиснете Enter. Въведете URL адреса на хранилището на курса:

``` plaintext
{{< var githubHttps >}}
```

Изберете директория на вашия компютър, където искате да запазите хранилището. VSC ще свали хранилището и ще ви попита дали искате да го отворите. Натиснете "Open".

Изчакайте малко, докато VSC отвори хранилището. Трябва да видите структура от файлове и директории, която представлява съдържанието на хранилището. При първото отваряне на хранилището, VSC ще ви попита дали искате да инсталирате препоръчителните разширения. Натиснете "Install All".

След инсталацията трябва да видите следните разширения:

-   ms-python.autopep8
-   ms-python.python
-   ms-python.debugpy
-   ms-vscode-remote.remote-containers
-   ms-toolsai.jupyter
-   github.codespaces
-   github.copilot

Натиснете `Ctrl+Shift+X`, което ще отвори списъка с разширения. Проверете дали всички разширения са инсталирани. Ако не са, копирайте идентификаторите (например `ms-python.autopep8`) на липсващите разширения от списъка (горе), намерете разширенията в изгледа на разширенията и ги инсталирайте ръчно.

## Python

Python е един от най-използваните езици за програмиране, особено в областта на анализ на данни, машинното обучение и изкуствен интелект. Python е лесен за учене и има голяма общност, която е разработила много библиотеки и рамки. Има много начини да инсталирате Python на вашия компютър. За целите на този курс, ние ще използваме Python 3.11 и Miniconda.

-   Свалете инсталационния пакет на Miniconda от <https://docs.conda.io/en/latest/miniconda.html> за вашата операционна система.

-   Стартирайте инсталационния пакет и следвайте инструкциите. Оставете настройките по подразбиране, освен ако не знаете какво точно искате да направите.

-   Инсталирайте Miniconda в директория без интервали и само с ASCII символи в пътя (т.е. без кирилица, без умлаути и т.н.), например `C:\Miniconda3` или `C:\Users\Ladi\Miniconda3`.

-   След като инсталацията приключи, отворете VSC и натиснете `Ctrl+Shift+P`. Търсете "Python: Create environment" и натиснете Enter.

-   Изберете "Conda"

-   Изберете версия на Python: Python-3.11

-   Това ще създаде директория `.conda` в директорията на хранилището на курса и ще инсталира Python 3.11 в нея, заедно с библиотеките, дефинирани в `environment.yml`.
